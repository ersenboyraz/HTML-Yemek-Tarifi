# Tavuk Sote Tarifi
Davet sofralarının vazgeçilmez yemeği olan tavuk sote tarifini bugün sizler için hazırladım. Yumuşacık, lokum gibi olan etiyle beğeninizi kazanacak olan tavuk sote pilav ile vazgeçilmez bir ikili olacak. Ana yemeklerinizde en çok onu sevecek, en çok onu tüketeceksiniz. Kolay bir şekilde yapacağınız tavuk sotemizi herkes çok beğenecek. Küp küp doğranan tavuk göğsü, yanındaki sebzelerle harmanlanınca ne de mükemmel oluyor değil mi? Daha önce hiç tavuk sote yapmamışsanız ilk deneyim için doğru yerdesiniz. Tavuk sote tarifimi denemeyi unutmayın. Deneyeceklere şimdiden afiyet olsun.

## Malzemeler
- Yarım kg tavuk göğsü
- 2 yemek kaşığı sıvı yağ
- 1 tatlı kaşığı domates salçası
- 2 adet yeşil biber
- 1 adet kırmızı biber
- 1 adet soğan
- 2 diş sarımsak
- 2 adet domates
- Karabiber
- Pul biber
- Tuz
- 1 su bardağı su

## Tarifin Yapılışı
- Tavuk etini kuşbaşı doğrayın.
- Soğanları yemeklik, biberleri julyen doğrayın, domatesleri de küp küp doğrayın.
- Kısık ateşte tavukları arada karıştırarak kavurun.
- Suyunu biraz çektikten sonra soğanları ve ince kesilmiş sarımsağı ekleyin.
- 1-2 dk kavurduktan sonra biberleri ilave edin.
- Biberler de sotelenince domatesi, salçayı, baharatları ve tuzu ekleyip pişirmeye devam edin.
- Son olarak 1 bardak suyu ekleyin ve etler pişene kadar kapağı kapalı bir şekilde pişirin.

Tavuk sote çok pratik bir yemek, isterseniz makarna ile de servis edebilirsiniz.

### Püf Nokta
Sarımsakların yanmasını önlemek için daha sonradan eklemelisiniz.

Videolu anlatım için;
[Videolu Tavuk Sote Tarifi](https://www.nefisyemektarifleri.com/tavuk-sote-tarifi/)

AFİYET OLSUN ...